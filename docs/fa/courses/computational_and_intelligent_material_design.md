
# طراحی رایانشی و هوشمند مواد


## مشخصات دوره

### نام درس
- **به فارسی:** طراحی رایانشی و هوشمند مواد  
- **به انگلیسی:** Computational and Intelligent Material Design

### نام‌های دیگر
- طراحی رایانشی مواد، طراحی وارون مواد  
- Computational Material Design, Material Inverse Design


### رشتۀ هدف، گرایش، نوع و واحد درس
- **کارشناسی:** مهندسی مواد، مهندسی شیمی، مهندسی مکانیک، مهندسی عمران  
- **تحصیلات تکمیلی:** مهندسی مواد، مهندسی شیمی  
- **اختصاصی:** 3 واحد  
- **مقطع:** کارشناسی و کارشناسی ارشد



### پیش‌نیازها
- دوره درس پیش‌نیاز خاصی ندارد. آشنایی مقدماتی با کامپیوتر و علم مواد مزیت محسوب می‌گردد.
- **مطالب پیش‌نیاز:** آشنایی مقدماتی با کامپیوتر، آشنایی مقدماتی با علوم مهندسی مواد و شیمی


### توضیح کوتاه دوره
این دوره شرکت‌کنندگان را با فناوری استفاده از هوش مصنوعی برای مطالعه و مهندسی مواد آشنا می‌سازد.  
چالش اصلی در مهندسی مواد، هزینه و زمان بسیار بالا برای ساخت و آزمایش مواد جدید است. استفاده از فنون مبتنی بر هوش مصنوعی، به ویژه یادگیری ماشین، امکان جست‌وجو در فضای وسیعی از ترکیبات و فرایندهای مختلف برای رسیدن به ماده بهینه را فراهم می‌کند. بدین ترتیب، زمان و هزینه‌های آزمایشگاهی پژوهش و کار در زمینه ساخت مواد جدید به‌شکل معناداری کاهش می‌یابد. این دوره توسط پژوهشگران پیشگام در مهندسی مواد هوشمند در ایران برگزار شده و به افرادی که علاقه‌مند به پژوهش و کار صنعتی در زمینه طراحی مواد پیشرفته هستند توصیه می‌شود. دانش‌پذیران و دانش‌پژوهان طی این دوره با برنامه‌نویسی پایتون، استخراج و پیش‌پردازش مجموعه داده‌های مهندسی مواد، تحلیل آماری، مصورسازی داده‌های مهندسی مواد، یادگیری ماشین، بهینه‌سازی تکاملی، طراحی وارون مواد و پساتحلیل و تفسیر مدل‌های محاسباتی هوشمند در مهندسی مواد آشنا می‌شوند.


### اهداف و نتایج دوره
- آشنایی با برنامه‌نویسی پایتون، یادگیری ماشینی و بهینه‌سازی تکاملی  
- یادگیری ایجاد، پیش‌پردازش و تحلیل مجموعه داده‌های علم مواد  
- طراحی و ساخت مدل‌های یادگیری ماشین برای پیش‌بینی خواص مواد  
- آشنایی با طراحی وارون و داده‌ران مواد  
- تقویت رویکردهای تفکر محاسباتی، تفکر داده‌ای، تفکر انتزاعی و تفکر محاسباتی وارون برای حل مسائل پیچیده  
- آشنایی با مجلات و کنفرانس‌های معتبر مهندسی مواد هوشمند


### مخاطبین
- دانشجویان مهندسی و علم مواد  
- مهندسین مواد شرکت‌های صنعتی  
- متقاضیان کار در صنعت مهندسی مواد  
- علاقه‌مندان به پژوهش در مهندسی و علم مواد و رشته‌های مرتبط (مانند نانو، مهندسی شیمی، مهندسی مکانیک و مهندسی عمران)


### سطح دوره
متوسط و پیشرفته


### طول و زمان‌بندی دوره
- **مدت زمان:** 2 ماه (8 هفته)  
- **ساختار:** 6 هفته کلاس (27 ساعت، 18 جلسه) + 1 هفته جبرانی + 1 هفته ارزیابی


### شیوه برگزاری
کلاس مجازی، آزمون و تحویل تمرین‌های حضوری (جهت اخذ مدرک معتبر گذراندن دوره)

---


## سرفصل‌ها و مباحث

### بخش اول: مقدمات علم داده

1. **مقدّمات پایتون (1 جلسه)**
    - محیط‌های توسعه مجتمع  
    - محیط‌های توسعه تعاملی  
    - کتابخانه‌ها و مدیریت وابستگی‌ها  
    - کنترل نسخه و پروژه

2. **برنامه‌نویسی ساخت‌یافته در پایتون (1 جلسه)**
    - ورودی و خروجی  
    - ساختارهای ترتیب، تصمیم و تکرار  
    - توابع، پیمانه و بسته‌ها

3. **داده‌ساختارها و الگوریتم‌های پایه در پایتون (1 جلسه)**
    - رشته، لیست، چندتایی، واژه‌نامه، پرونده  
    - پیمایش، جست‌وجو و مرتب‌سازی

4. **برنامه‌سازی شی‌گرا در پایتون (1 جلسه)**
    - کلاس، شیء، ویژگی، متد، سازنده  
    - پنهان‌سازی، وراثت و سربارگذاری عملگر

5. **محاسبات علمی، آماری و عددی در پایتون (1 جلسه)**
    - آشنایی با کتابخانه‌های NumPy و SciPy  
    - آماره‌ها و آزمون‌های آماری، تحلیل p-value

6. **پردازش داده‌های جدولی و گرافی در پایتون (1 جلسه)**
    - آشنایی با کتابخانه‌های Pandas و NetworkX  
    - سر‌ی‌ها، قاب داده‌ها، عملیات melt و pivot

7. **مصورسازی داده‌ها و ترسیم نمودارها (1 جلسه)**
    - آشنایی با کتابخانه‌های Matplotlib و Seaborn  
    - نمودارهای چندگانه، مصورسازی سه‌بعدی

8. **یادگیری ماشین با پایتون (1 جلسه)**
    - معرفی کتابخانه‌های Scikit-learn  
    - رده‌بندی و رگرسیون (مدل‌های درخت تصمیم، جنگل تصادفی، ماشین بردار پشتیبان، شبکه عصبی، بیزی)

9. **پیش‌پردازش مجموعه داده‌ها (1 جلسه)**
    - آشنایی با کتابخانه‌های pyod و imbalanced-learn  
    - استانداردسازی و نرمال‌سازی داده‌ها  
    - تعادل‌بخشی، نمونه‌برداری و حذف داده‌های پرت

10. **انتخاب مدل (1 جلسه)**
    - متریک‌های ارزیابی رگرسیون و رده‌بندی، ماتریس سردرگمی  
    - انتخاب ویژگی و کاهش ابعاد  
    - اعتبارسنجی متقابل، جست‌وجو و تنظیم اَبَرپارامترها

11. **پردازش ژرف تصاویر (1 جلسه)**
    - آشنایی با کتابخانه‌های Keras و Tensorflow  
    - شبکه‌های عصبی پیچشی

12. **بهینه‌سازی (1 جلسه)**
    - معرفی کتابخانه Pymoo  
    - الگوریتم‌های بهینه‌سازی اکتشافی و فرااکتشافی  
    - بهینه‌سازی چند هدفه (الگوریتم‌های NSGA-II و NSGA-III)  
    - آشنایی با ابزار طراحی وارون شیشه‌های تعویض یونی (IDMO.G)

---

### بخش دوم: کاربردهای علم داده در مهندسی و علم مواد

13. **پیش‌بینی خواص فیزیکی و مکانیکی مواد (1 جلسه)**
    - آشنایی با ابزار پیش‌بینی عمق نفوذ در شیشه‌های تعویض یونی شده (DOLPA)  
    - پیش‌بینی عمق نفوذ و تنش فشاری در شیشه‌های تعویض یونی شده  
    - پیش‌بینی استحکام و شکست آلیاژهای فولادی  
    - پیش‌بینی دانسته قطعات تولید شده به روش ساخت افزایشی

14. **ساخت مجموعه داده‌ها در علم مواد (1 جلسه)**
    - استخراج داده‌های علمی از منابع معتبر  
    - آشنایی با انواع مجموعه داده‌ها در علم مواد (متنی، دارای ساختار و بدون ساختار، تصویری)  
    - نرم‌افزارهای عددی‌سازی نمودارها  
    - کاربرد مدل‌های زبانی بزرگ (LLM) در استخراج و مدیریت داده‌های علم مواد

15. **پساتحلیل مدل‌های پیش‌بینی خواص مواد (1 جلسه)**
    - آشنایی با کتابخانه SHAP  
    - اهمیت ویژگی، اهمیت جایگشت، اهمیت SHAP  
    - بررسی همبستگی پیرسون و مقدار p

16. **طراحی وارون (1 جلسه)**
    - اصول طراحی وارون شیشه‌های تعویض یونی  
    - طراحی وارون با چندین هدف  
    - محدودیت‌های فیزیکی و ریاضیاتی در طراحی وارون

17. **پردازش سیگنال و تصاویر آزمایشگاهی علم مواد (1 جلسه)**
    - آشنایی با کتابخانه RamanSPy  
    - طیف‌سنجی رامان  
    - پردازش تصاویر SEM

18. **مباحث پیشرفته و تکمیلی (1 جلسه)**
    - شبکه‌های عصبی فیزیک‌آگاه برای پیش‌بینی خواص مواد  
    - مدل‌های زبانی بزرگ برای طراحی وارون مواد  
    - مسائل باز پژوهشی در مهندسی مواد  
    - معرفی مجلات و کنفرانس‌های معتبر مهندسی مواد هوشمند

---

## نرم‌افزارها و ابزارهای مورد بحث


- Python, Pycharm, Colab, Git,  
- SciPy, NumPy,  
- Pandas, NetworkX,  
- Matplotlib, Seaborn,  
- Scikit-learn, imbalanced-learn, pyod,  
- Tensorflow, Keras,  
- Pymoo,  
- RamanSPy,  
- Getdata, Copilot,  
- DOLPA, IDMO.G


---

## تکالیف پیشنهادی و نمره‌دهی

- **تعداد تکالیف پیشنهادی:** 5 عدد

| آیتم             | درصد وزنی نمره | توضیحات                   |
|------------------|----------------|---------------------------|
| تکالیف تئوری     | 20%            | دو تمرین تئوری          |
| تکالیف عملی     | 30%            | سه تمرین عملی           |
| آزمون‌(ها)      | 50%            | آزمون پایان ترم         |


---


## منابع و مراجع

### کتب مرجع
- **کتب مرجع اصلی:**  
- **کتب مرجع تکمیلی:**  


### مقالات مرجع
1. Ghaffari, O. B., Yekta, B. E., & Zakeri-Nasrabadi, M. (2024). *Estimating “depth of layer” (DOL) in ion-exchanged glasses using explainable machine learning.* Materialia, 33, 102027.
2. Ghaffari, O. B., Yekta, B. E., & Zakeri-Nasrabadi, M. (2024). *Designing high-performance ion-exchangeable glasses with multi-objective optimization and machine learning.* Ceramics International, 50(21), 42949-42962.
3. [مرجع یا مقاله تکمیلی در صورت وجود]


### وب‌سایت‌های مرتبط
1. [https://github.com/m-zakeri/DOLPA](https://github.com/m-zakeri/DOLPA)  
2. [https://www.m-zakeri.ir/IDMO.G/](https://www.m-zakeri.ir/IDMO.G/)

---



## اطلاعات تکمیلی


- **مدرسین:**  
    - دکتر مرتضی ذاکری  
    - دکتر امید بناپور غفاری

- **تهیه‌کننده:** مرتضی ذاکری
- **نگارش:** 4.0
- **آخرین بروزرسانی:** 21/ 01/ 1404



[کسب اطلاعات بیشتر و سفارش دوره](../contact.md){target="_blank" .md-button .md-button--primary } 

